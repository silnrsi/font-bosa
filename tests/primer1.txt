ꓟꓲ ꓠꓯ ꓕꓯ ꓢꓲ ꓙꓳˍ ꓟ ꓥ ꓕ ꓑꓳꓸ ꓮꓽ ꓟ ꓡꓰ ꓚꓰꓼ ꓔ ꓡ? 
ꓪꓴ-ꓢ ꓡꓰ ꓚꓰꓼ ꓔ ꓡꓳ=  (ꓬꓲ-ꓚꓰ-ꓬꓲ-ꓪꓴ 1ꓽ1ꓼ ꓬꓳ-ꓦ 1ꓽ3)
ꓪꓴ-ꓢ꓾ ꓐꓯˍ ꓟ ꓠꓬ ꓮꓽ ꓟ ꓥ ꓡ?
ꓪꓴ-ꓢ ꓠꓬ ꓙꓳꓻˍ ꓟ ꓮꓽ ꓙꓵ ꓔꓯ ꓚꓰꓼ ꓢꓴ꓾ ꓬꓲꓸ ꓚꓰ ꓬꓲꓸ ꓪꓴꓸ ꓟꓽ ꓙꓳ ꓢꓴ꓾ ꓫꓵꓻ ꓟꓽ ꓐ ꓡ ꓢꓴ꓾ ꓕꓲ ꓞꓲ ꓕꓲ ꓑ ꓢꓯꓸ ꓔꓬ ꓢꓴ ꓥꓳ= (ꓓꓳ-ꓙꓰ 3ꓽ14ꓼ ꓬꓲ-ꓚꓰ-ꓬꓲ ꓪꓴ 17ꓽ1ꓼ)
ꓪꓴ-ꓢ ꓮꓺ ꓟꓬ ꓣꓳ ꓙꓳˍ ꓡ?
ꓟꓴꓽ ꓗꓪ ꓠꓯꓸ ꓘꓪ ꓟꓲꓺ ꓠꓯ ꓕꓯ ꓢꓲ ꓪꓴ-ꓢ ꓕꓲ ꓣꓳꓺˍ ꓡꓰꓽ ꓙꓳˍ ꓡꓳ=
ꓟꓴꓽ ꓗꓪ ꓟꓲ ꓠꓯ ꓠꓬ ꓪꓴ-ꓢ ꓥ ꓡ?
ꓟꓴꓽ ꓗꓪ ꓟꓲ ꓠꓯ ꓠꓬ ꓪꓴ-ꓢ ꓠꓽ ꓟꓽ ꓥ꓾ ꓟꓴꓽ ꓗꓪ ꓟꓲ ꓠꓯ ꓠꓬ ꓪꓴ-ꓢ ꓚꓰꓼ ꓔ ꓟ ꓡꓯꓼ ꓟꓬꓱꓽˍ ꓡꓰ ꓥ ꓡꓳ=
ꓟꓲ ꓠꓯ ꓔꓯ ꓪꓴ-ꓢ ꓡꓰ ꓚꓰꓼ ꓔꓸ ꓟ ꓥ ꓠꓬ꓾ ꓠꓲꓽ ꓖꓴ ꓠꓲꓽ ꓔꓲꓺˍ ꓟ ꓝꓴꓲ ꓙꓳˍ ꓡ?
ꓠꓲꓽ ꓖꓴ ꓠꓲꓽ ꓔꓲˍ ꓟ ꓝꓴꓲ ꓙꓳˍ ꓡꓳ=  (ꓓꓳ-ꓙꓰ 23ꓽ13)
ꓝꓴꓲ ꓐꓯˍ ꓟ ꓮꓸ ꓫꓵ ꓔꓯ ꓐꓯˍ ꓡ?
ꓝꓴꓲ ꓐꓯˍ ꓟ ꓠꓬ꓾ ꓪꓴ-ꓢ ꓔꓯ ꓠꓲꓹ ꓟ ꓫꓸ ꓡꓰ ꓝꓲˍ ꓟ ꓮꓽ ꓙꓵˍ ꓐꓰ꓾ ꓪꓴ-ꓢ ꓠꓲꓹ ꓡꓶꓽ ꓔꓯ ꓟꓽ ꓧꓳꓹˍ ꓟ ꓮꓽ ꓙꓵ ꓔꓯ ꓐꓯˍ ꓡꓳ=
ꓮ ꓡꓲ ꓐꓰ ꓢꓲꓸ ꓝꓴꓲ ꓙꓳˍ ꓡ?
ꓠꓲꓽ ꓠꓬ ꓣꓳ ꓔꓯ ꓚꓰꓼ ꓢꓴ ꓟꓽ ꓥ ꓠꓬꓲ꓾ ꓠꓲꓽ ꓖꓴ ꓠꓲꓽ ꓔꓲˍ ꓟ ꓠꓬ ꓝꓴꓲ ꓙꓳˍ ꓡꓳ=
ꓟꓴꓽ ꓗꓪ ꓟꓲ ꓠꓯ ꓔꓯ ꓪꓴꓸ ꓓꓵ ꓕꓱꓼ ꓓꓻ ꓡ?
ꓟꓴꓽ ꓗꓪ ꓟꓲ ꓠꓯ ꓔꓯ ꓪꓴꓸ ꓓꓵ ꓕꓱꓼ ꓟꓽ ꓓ= ꓟꓴꓽ ꓗꓪ ꓟꓲ ꓠꓯ ꓔꓯ ꓪꓴꓸ ꓓꓵ ꓕꓱꓼˍ ꓟ ꓠꓬ ꓛꓬꓻ ꓗꓷˍ ꓡꓳ=
ꓠꓲꓽ ꓔꓯ ꓪꓴꓸ ꓓꓵ ꓕꓱꓼ ꓓꓻ ꓡ?
ꓠꓲꓽ ꓔꓯ ꓪꓴꓸ ꓓꓵ ꓕꓱꓼ ꓟꓽ ꓓ=  (ꓓꓳ-ꓙꓰ 20ꓽ23)
ꓠꓲꓽ ꓖꓴ ꓢꓲꓺ ꓖꓴ ꓠꓬꓲ꓾ ꓟꓴꓽ ꓗꓪ ꓟꓲ ꓠꓯ ꓔꓯ ꓪꓴꓸ ꓓꓵ ꓕꓱꓼ ꓠꓬꓲ ꓬꓰˍ ꓟ ꓠꓬ ꓝꓴꓲ ꓥ ꓡ?
ꓝꓴꓲ ꓥ ꓡꓳ= ꓮ ꓡꓲꓳ ꓐꓯˍ ꓠꓬ ꓪꓴ-ꓢ ꓡꓰ꓾ "ꓥꓪ ꓕꓲ ꓣꓳ ꓔꓯˍ ꓡꓰ ꓟꓽ ꓥ ꓠꓬ ꓮꓸ ꓫꓵ ꓔꓯˍ ꓟꓲ ꓪꓴꓸ ꓓꓵ ꓕꓱꓼ ꓟꓽ ꓓ꓾" ꓐꓯ ꓗꓷꓳ=  (ꓙꓵ ꓗ 5ꓽ7-10ꓼ)
ꓪꓴ-ꓢ ꓒꓽ꓾ ꓪꓴ-ꓢ ꓟꓺ꓾ ꓐꓯ ꓓꓻ ꓡ?
ꓪꓴ-ꓢ ꓒꓽ꓾ ꓪꓴ-ꓢ ꓟ꓾ ꓐꓯ ꓟꓽ ꓓ=
